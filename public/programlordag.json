[

{
    "id": 1,
    "kunster": "Magtens korridorer",
    "kunsterbilled": "magtenskorridorer.png",
    "kunsterbilledalt": "Magtens korridorer",
    "beskrivelse": "Hvis Magtens Korridorer ikke fandtes, måtte vi opfinde dem. Men de findes – mere end nogensinde! Med deres dansksprogede potente rock, ligefremme attituder og samlende hits, og en fandenivoldsk og progressiv energi, er Magtens Korridorer et unikt liveband, der sætter liv i barrikaderne, inviterer alle til stemningsfuld fest og giver frirum fra trivialiteterne. Koncerterne er bandets hjemmebane, hvor de sammen med publikum igen og igen understreger, at levende rockmusik i godt selskab, og med et glas øl i hånden, med overvejende sandsynlighed, er kommet for at blive! I 2005 udsendte Magtens Korridorer albummet ‘Friværdi’, og siden har de udgivet en række albums, der hver har leveret gedigne hits til det nu imponerende bagkatalog. I 2021 udkom det anmelderroste album ’Club Promise’ med bl.a. sangene ’Ensom Stjerne’, ’Månelys i Rav’ og titelnummeret, som er blevet en nyklassiker blandt det rock-elskende koncertpublikum. Senest har Magtens Korridorer i oktober 2022 udgivet EP’en ’Nødudgang’, med den smægtende smukke single ’Natsværmernætter’. I år er bandet atter tilbage på ENGAGE Festival. Mere Magtens Korridorer end nogensinde!",
    "tidspunkt": "17:15 - 19:00"
},
{
    "id": 2,
    "kunster": "Lisa Ekdahl",
    "kunsterbilled": "lisaekdahl.png",
    "kunsterbilledalt": "Lisa Ekdahl",
    "beskrivelse": "I 2024 kan Lisa Ekdahl fejre 30-års jubilæum for det succesfulde debutalbum og den nu nordiske klassiker Vem vet. Det bringer blandt andet den svenske sangerinde til København, hvor hun kan opleves i selskab med sit mesterlige band, der udgøres af nogle af Sveriges fineste musikere. Det er svært at overvurdere den enorme indflydelse som Lisa Ekdahls ikoniske album fra 1994 har haft. På et øjeblik forvandledes Lisa Ekdahl fra en relativt ukendt jazzsangerinde til en af Nordens største artister. Det er ikke svært at forstå. Få debutanter er nemlig velsignede med så klart et udtryk som Lisa Ekdahl. Med sin unikke blanding af svensk visetradition og jazz nåede hun ikke bare toppen af hitlisterne, men også millioner af menneskers hjerter. At få det svære til at synes enkelt er en svær kunst, som få har mestret i samme grad som Lisa. Nu er der gået 30 år siden udgivelsen af det selvbetitlede album. I mellemtiden har Lisa Ekdahl udgivet yderligere 11 fantastiske albums og er blevet en international stjerne. Men på trods af at Lisa er en kunstner, som konstant ser fremad, så er dette et jubilæum, som bør og skal fejres.",
    "tidspunkt": "19:15 - 21:00"
},

{
    "id": 3,
    "kunster": "Brimheim",
    "kunsterbilled": "brimheim.png",
    "kunsterbilledalt": "Brimheim",
    "beskrivelse": "Brimheim er en af tidens mest markante stjerneskud på den alternative pop- og rock scene – i Danmark og internationalt. Under kunstnernavnet – der på færøsk betyder “de brydende bølgers hjem” – har dansk/færøske Helena Rebensdorff på rekordtid etableret sig som en uundgåelig og toneangivende sort diamant. Evigt grænsesøgende og umulig at sætte i bås, udforsker og udleverer Brimheim sindets mest intime afkroge og uforsonlige dybder. Det sårbare og hjerteskærende veksler med det brutale og storladne i kontrastfyldte og detaljerige produktioner, der, ligesom lyrikken, udfordrer de gængse genre-båse. Siden ep’en Myself Misspelled (2020) og ikke mindst debutalbummet can’t hate myself into a different shape (2022), har Brimheim høstet et hav af lovprisninger blandt kritikere herhjemme såvel som internationalt. Fire Faroese Music Awards, Carl Prisen som “Årets Talent” i 2022, en nominering som “Årets Håb” ved Steppeulven i 2021, “P3’s uundgåelige” og meget andet har banet vejen for en dansk succes, der har bredt sig til udlandet med optrædener på internationalt anerkendte festivaler og platforme som By:Larm, The Great Escape, Eurosonic, Reeperbahn Festival, Iceland Airwaves og KEXP.",
    "tidspunkt": "21:15 - 00:00"
},

{
    "id": 4,
    "kunster": "Hjalmer",
    "kunsterbilled": "Hjalmer.png",
    "kunsterbilledalt": "Hjalmer",
    "beskrivelse": "Hjalmer har taget den danske musikscene med storm med sin inderlige musik, præget af temaer om kærlighed, det at blive voksen, samt dybe refleksioner herom. Siden sin debut i 2017 har Hjalmer, med sit store hjerte, sin forfriskende umiddelbarhed og sin klokkeklare passion for musikken, positioneret sig som én af de mest fremtrædende navne i dansk musik. På rekordtid fik Hjalmer markeret sig med debutsinglen ’Hvis Du Går’ og sidenhen med albummet ’Midt I En Drøm Eller Noget Der Ligner’, der høstede hele fire GAFFA-priser i 2020 – bl.a. som Årets Danske Solist for andet år i træk. Hans seneste album, “Alt Bliver Godt,” (2022) er et vidnesbyrd om hans bemærkelsesværdige musikalske rejse. Det er en afspejling af hans liv, en historie om at finde vej fra mørket tilbage til lyset og en udforskning af livets op-og nedture. Albummet dykker ned i temaer som taknemmelighed, ensomhed og håb om lysere dage. Det seneste år er brugt på at skrive ny musik, som udgives fra starten af 2024. Med et nyt album på vej er Hjalmer klar til at indtage scenen på sommerfestivalerne i 2024 med sine stærke melodier og energiske liveoptrædener. For på scenen er han i sit rette element. Med et fuldt band bag sig bringer han sit lyriske univers til live på scenen og leverer hver gang en potent og varm oplevelse.",
    "tidspunkt": "15:30 - 17:00"
},

{
    "id": 5,
    "kunster": "Antytila",
    "kunsterbilled": "Antytila.png",
    "kunsterbilledalt": "Antytila",
    "beskrivelse": "Vi er utrolig glade for at kunne præsentere det ukrainske band Antytila på Engage Festival 2024!  🇺🇦🇩🇰 Antytila blev verdenskendt i 2022, da de smed instrumenterne og rykkede til fronten for at forsvare deres hjemland mod Putins invasion. Nu er de på verdensturné for at samle penge ind til at forsvare deres land. Koncerten på Engage er en ud af mange for Antytila, der indtil videre har spillet over 30 koncerter på tre forskellige kontinenter og har rejst næsten tre millioner kroner til at forsvare deres land. De østeuropæiske musikere fik bl.a. følgeskab af Bono og The Edge fra U2, da de gav koncert i London. De er også featuring på en udgave af Ed Sheerans hit “2Step”, hvor de bidrager med vokaler og musikvideo-scener optaget midt i det krigshærgede land. Vi glæder os til at feste med jer til en koncert, der gør en forskel!",
    "tidspunkt": "14:00 - 15:15"
},

{
    "id": 6,
    "kunster": "Ussel",
    "kunsterbilled": "Ussel.png",
    "kunsterbilledalt": "Ussel",
    "beskrivelse": "Efter hans sejr i Karrierekanonen 2022 har hans karriere i den grad taget fart og endda udmundet sig i en Ugens Uundgåelige på P3 med singlen ”Datter Af Dæmoner”, der dertil er også at finde på albummet. Nu tager han os med på en følelsesmæssig rejse gennem sit debutalbum, der udforsker temaer som angst, kærlighedens omskiftelighed og ungdommens udfordringer. “ENGLE & BLAA MAERKER” er et album af ærlighed og følsomhed. USSELs røst skærer gennem lyden og rammer dybt ind i sjælen, hvilket gør hver sang til en intens oplevelse. Albummet er en musikalsk rejse, der tager lytteren med på en vild tur gennem følelsernes labyrint. USSELs sange griber fat i de øjeblikke i livet, hvor vi føler os mest sårbare, og sætter ord på de følelser, vi måske ikke selv tør udtrykke. “ENGLE & BLAA MAERKER” er ikke kun et album; det er en invitation til at dykke ned i en verden af musik, der berører sjælen og efterlader et dybt indtryk. ”oslo til københavn” er fokussinglen på albummet og er en rørende fortælling om at kærlighed ingen grænser har. Trods adskillelsen på tværs af landegrænserne, fortsætter to hjerter med at slå i samklang. Denne stærke forbindelse, der udfordrer afstanden og tiden, viser at ægte kærlighed kender ingen grænser. En fortælling om mod, tålmodighed og det søde løfte om genforening.",
    "tidspunkt": "12:00 - 13:45"
},

{
    "id": 7,
    "kunster": "Pauline",
    "kunsterbilled": "Pauline.png",
    "kunsterbilledalt": "Pauline",
    "beskrivelse": "Nogle gange kommer der en musiker ind ad døren og slår benene væk under en med sange, der rammer direkte i hjertekulen. Sådan er det med Pauline, der er aktuel med sit smukke debutalbum Noget For Nogen, der modtog fem funklende stjerner fra det danske musikmagasin GAFFA. “Når vildt og voldsomt møder sart og skrøbeligt og skaber den perfekte, kuldegysfremkaldende balance.” – GAFFA I 2021 tog hun danskerne med storm med sin debutsingle ”Ny Og Næ”, der blandt andet har været Ugens Uundgåelige på P3, hvor hun viser sin evne til at skabe poetiske sfæriske sange med noget på hjerte. Siden da, er det, udover debutalbummet, blevet til en række singler – herunder sangen “Sommer i december” i selskab med Burhan G og hendes seneste single “Den Lykkelige Ungdom”. Sidste år lagde Pauline ENGAGE Festival ned med en koncert, som alle tilstedeværende vil kunne huske i lang tid fremover. Dette er grunden til, at vi helt ekstraordinært har inviteret hende tilbage allerede et år efter – og vi glæder os!",
    "tidspunkt": "10:20 - 11:45"
}


]